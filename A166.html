<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta http-equiv="X-UA-Compatible" content="IE=edge" />
      <meta name="viewport" content="width=device-width, initial-scale=1, shrink-to-fit=no" />
      <meta name="mobile-web-app-capable" content="yes" />
      <meta name="apple-mobile-web-app-capable" content="yes" />
      <meta name="apple-mobile-web-app-title" content="Ferdinand an Karl, 1525 Dezember 4, Augsburg." />
      <link rel="profile" href="http://gmpg.org/xfn/11" />
      <title>Ferdinand an Karl, 1525 Dezember 4, Augsburg.</title>
      <link rel="stylesheet" href="https://cdnjs.cloudflare.com/ajax/libs/font-awesome/5.15.4/css/all.min.css" integrity="sha512-1ycn6IcaQQ40/MKBW2W4Rhis/DbILU74C1vSrLJxCq57o941Ym01SwNsOMqvEBFlcgUa6xLiPY/NS5R+E6ztJQ==" crossorigin="anonymous" referrerpolicy="no-referrer" />
      <link rel="stylesheet" id="fundament-styles" href="dist/fundament/css/fundament.min.css" type="text/css" />
      <link rel="stylesheet" href="css/style.css" type="text/css" />
      <link rel="stylesheet" type="text/css" href="https://cdn.datatables.net/v/bs4/jq-3.3.1/jszip-2.5.0/dt-1.11.0/b-2.0.0/b-html5-2.0.0/cr-1.5.4/r-2.2.9/sp-1.4.0/datatables.min.css" /><script src="https://code.jquery.com/jquery-3.6.0.min.js" integrity="sha256-/xUj+3OJU5yExlq6GSYGSHk7tPXikynS7ogEvDej/m4=" crossorigin="anonymous"></script><script src="https://cdnjs.cloudflare.com/ajax/libs/openseadragon/2.4.2/openseadragon.min.js"></script></head>
   <body class="page">
      <div class="hfeed site" id="page">
         <div class="wrapper-fluid wrapper-navbar sticky-navbar" id="wrapper-navbar"><a class="skip-link screen-reader-text sr-only" href="#content">Skip to content</a><nav class="navbar navbar-expand-lg navbar-light">
               <div class="container"><a href="index.html" class="navbar-brand custom-logo-link" rel="home" itemprop="url"><img src="dist/fundament/images/fundament_logo.svg" class="img-fluid" title="Familienkorrespondenz Ferdinand I." alt="Familienkorrespondenz Ferdinand I." itemprop="logo" /></a><a class="navbar-brand site-title-with-logo" rel="home" href="index.html" title="Familienkorrespondenz Ferdinand I." itemprop="url">Familienkorrespondenz Ferdinand I.</a><span style="margin-left:-1.7em;" class="badge bg-light text-dark">in development</span><button class="navbar-toggler" type="button" data-toggle="collapse" data-target="#navbarNavDropdown" aria-controls="navbarNavDropdown" aria-expanded="false" aria-label="Toggle navigation"><span class="navbar-toggler-icon"></span></button><div class="collapse navbar-collapse justify-content-end" id="navbarNavDropdown">
                     <ul id="main-menu" class="navbar-nav">
                        <li class="nav-item dropdown"><a title="Papers" href="#" data-toggle="dropdown" class="nav-link dropdown-toggle">Projekt <span class="caret"></span></a><ul class=" dropdown-menu" role="menu">
                              <li class="nav-item dropdown-submenu"><a title="Auden-Musulin Correspondence" href="about.html" class="nav-link">Über das Projekt</a></li>
                           </ul>
                        </li>
                        <li class="nav-item dropdown"><a title="Indexes" href="#" data-toggle="dropdown" class="nav-link dropdown-toggle">Register <span class="caret"></span></a><ul class=" dropdown-menu" role="menu">
                              <li class="nav-item dropdown-submenu"><a title="Personen" href="listperson.html" class="nav-link">Personen</a></li>
                              <li class="nav-item dropdown-submenu"><a title="Orte" href="listplace.html" class="nav-link">Orte</a></li>
                           </ul>
                        </li>
                        <li class="nav-item"><a title="Editionseinheiten" href="toc.html" class="nav-link">Editionseinheiten</a></li>
                     </ul>
                     <form class="form-inline my-2 my-lg-0 navbar-search-form" method="get" action="search.html" role="search"><input class="form-control navbar-search" id="s" name="q" type="text" placeholder="Search" value="" autocomplete="off" /><button type="submit" class="navbar-search-icon"><i data-feather="search"></i></button></form>
                  </div>
               </div>
            </nav>
         </div>
         <div class="container-fluid">
            <div class="card">
               <div class="card-header" style="text-align:center">
                  <h1>Ferdinand an Karl, 1525 Dezember 4, Augsburg.</h1>
               </div>
               <div class="card-body">
                  <div class="card-header">
                     <h3>Briefkopf</h3>
                  </div>
                  <div class="card-body" style="font-style:italic">
                     <div id="d169e47">
                        <p id="d169e48">A166.</p>
                        <table class="table table-bordered table-striped table-condensed table-hover">
                           <tbody>
                              <tr>
                                 <td><i>Ferdinand an Karl.</i></td>
                                 <td><i>1525 Dezember 4. Augsburg.</i></td>
                              </tr>
                           </tbody>
                        </table>
                     </div>
                  </div>
                  <div class="card-header">
                     <h3>Regest <small>de</small></h3>
                  </div>
                  <div class="card-body" style="font-style:italic">
                     <p id="d169e60">1. Empfing K’s Brief vom 2. November. 2. Briefe von Pescara. Vorgänge in Mailand und
                        Cremona. 3. F’s Rüstungen an der venezianischen Grenze. 4. Rüstungen Venedigs. 5.
                        Pescaras Berichterstattung. 6. Fürsprache für Salamanca. 7. Die Absicht des EB’s von
                        Salzburg, den B. von Passau zum Koadjutor zu nehmen, muß vereitelt werden. 8. Ebenso
                        muß die Aufnahme des EB’s von Salzburg in den Schwäbischen Bund vereitelt werden.
                        9. Erfolglosigkeit des Augsburger RT’s. 10. Gesandtschaft aus Moskau. 11. Ungarn.
                        12. Türkeneinfall in Krain am 3. November. 13. Bauernaufstand. Waldshut. 14. [Nachschrift.] Gesandtschaft des Kardinals von Mainz.</p>
                  </div>
                  <div class="card-header">
                     <h3>Regest <small>en</small></h3>
                  </div>
                  <div class="card-body" style="font-style:italic">
                     <p id="d169e66">1. Has received K's letter dated November 2. 2. Pescara's letters. Events in Milan
                        and Cremona. 3. F's armament on the Venitian border. 4. Venice's armaments. 5. Pescara's
                        reports. 6. Intercession on behalf of Salamanca. 7. The Archbishop of Salzburg's plan
                        to make the Bishop of Passau his coadjutor must be thwarted. 8. The Archbishop of
                        Salzburg entering into the Swabian League must also be prevented. 9. The failure of
                        the Imperial Diet in Augsburg. 10. The Muscovite delegation. 11. Hungary. 12. Turkish
                        invasion in Carniola on November 3. 13. Peasant insurgency. Waldshut. 14. [Postscript.] The Cardinal of Mainz's delegation.</p>
                  </div>
                  <div class="card-header">
                     <h3>Archiv- und Druckvermerk</h3>
                  </div>
                  <div class="card-body" style="font-style:italic">
                     <p id="d169e72">Wien, St.-A. Hs. B. 597, I, S. 53—57. Kopie.</p>
                     <p id="d169e74">Druck: Familienkorrespondenz Bd. 1, Nr. 166, S. 348-352.</p>
                  </div>
                  <div id="d169e76">
                     <p id="d169e77">Mons<sup>r</sup>, j’ai receu voz lettres par mon maistre des postes du 2<sup>e</sup> de novembre ensemble la depesche qu’il vous pleut incontinant lui faire dont tres
                        humblement vous mercie et actens avec grand desir la venue de mon grant-escuier don
                        <abbr title="Córdoba, Pedro de, Graf von Cabra, F's Oberststallmeister, Gesandter und Rat">Pedro de Cordova</abbr> pour par lui estre averti, ainsi que V<sup>re</sup> M<sup>te</sup> m’a escript amplement de tous les affaires et nouvelles de pardela.</p>
                     <p id="d169e94">Et quant à celles de pardeça, vous avertis, mons<sup>r</sup>, que depuis ce que dernierement vous ai escript des affaires d’Ytalie par <abbr title="Salamanca, Francisco de">Francisco de Salamanca</abbr>, mon escuier d’escuirie, ai eu lettres du <abbr title="Pescara, Fernando Francesco d’Avalos, Marchese di, K’s General in Italien">marquis de Piscare</abbr> des 5<sup>e</sup>, 15<sup>e</sup> et 23<sup>e</sup> de novembre, par lesquelles m’a averti comme ou nom de Vostred. M<sup>te</sup> a fait demander au <abbr title="Francesco II. Sforza, Herzog von Mailand">duc de Milan</abbr> les chasteaulx dud. Milan et de <abbr title="Cremona">Cremone </abbr>et deux secretaires, par lesquelles se devoit prouver la confession de <abbr title="Morone, Girolamo, Großkanzler des Herzogs von Mailand">Jheronime Morron</abbr> en ce qui touchoit led. duc, qu’est chose si tres grande et de telle qualité, ainsi
                        qu’il m’a escript que non seullement a merité estre privé et frustré de l’estat dud.
                        Milan, mais de quatorze fois plus, s’il le tenoit, à quoi led. duc n’a voulu entendre,
                        disant que à sa simple requeste lui avoit donné tout led. estat, excepté lesd. deux
                        chasteaulx, et qu’il les vouloit tenir pour sa seurté jusques à avoir le commandement
                        de Vostred. M<sup>te</sup> et semblablement qu’il ne pouvoit bailler lesd. deux secretaires, disant qu’il en
                        avoit affaire et aussi qu’il les lui failloit garder pour prouver son ignossance de
                        tout ce qui s’estoit traicté, depuis qu’il tenoit led. estat, et que par saulfconduit
                        vouloit envoyer ung sien secretaire devers V<sup>re</sup> M<sup>te</sup>, ce que led. marquis lui a consenti. Mais ce neantmoings qu’il vouloit incontinant
                        avoir lesd. deux chasteaulx à cause qu’il estoit bien averti que icellui duc traictoit
                        avec les Venetiens pour mectre le chasteau de Cremone en leur main et pour obvier à tous inconveniens,
                        led. marquis s’estoit condescendu que led. duc lui bailleroit seullement le chasteau
                        de Cremone en ses mains, pourveu aussi qu’il consentist que cellui de Milan fust cloz,
                        affin que d’icellui ne puist recepvoir aulcun dommaige et le peuple jurer fidelité
                        à V<sup>re</sup> M<sup>te</sup>, à quoi aussi n’a voulu entendre. Quoi veant, icellui marquis a assiegé lesd. deux
                        chasteaulx, mesmes cellui dud. Cremone, duquel ont tiré force artillerie et tué aulcuns
                        hommes, et avant qu’il mist le siege devant cellui dud. Milan fit convocquer et appeller
                        le senat, affin qu’ilz fussent tesmoings de la culpe que led. duc avoit, leur requerant
                        qu’ilz voulsissent parler à lui et lui remonstrer le maulvais chemin qu’il prenoit
                        ce qu’ilz ont faictz, mais il n’a à riens voulu entendre et a le peuple consenti et
                        promis aud. marquis de jurer fidelité à V<sup>re</sup> M<sup>te</sup> comme à leur superieur seigneur et enoultre, mons<sup>r</sup>, les gens dud. duc sont partiz du chasteau de Milan par aucunefois et ont blesséz
                        de noz gens et y en est demeuré des leurs et tirent continuellement dud. chasteau,
                        combien qu’ilz non faict aulcun dommaiges à nosd. gens, n’est que en mectant le siege
                        en ont tiré et tué cinq hommes. Aussi suis, mons<sup>r</sup>, averti que ce chasteau de <abbr title="Chiavenna">Clavance</abbr> que led. duc avoit prins, ainsi que V<sup>re</sup> M<sup>te</sup> scet, est rendu par le capitaine qui l’avoit en garde aux Grisons qui le tenoient assiegé. Lesquelz l’ont desmolu, semblablement comme <abbr title="Klemens VII., Papst, Giulio de' Medici">le pape</abbr> a mandé toute sa gendarmerie aller à <abbr title="Parma">Parma</abbr> et a fait payé aux Suysses tout ce qui leur estoit deu par les papes passéz dont est fort à craindre que lesd.
                        Suisses aient quelque privée intelligence avec lui, Veniciens et duc de Milan et qu’ilz passent en Ytalie. Led. marquis a tant fait avec ceulx
                        de la ville de Milan que tous mandemens de justice se depeschent ou nom de Vostred.
                        M<sup>te</sup>.</p>
                     <p id="d169e194">Mons<sup>r</sup>, comme desia vous ai par-ci-devant escript, j’entretiens à groz fraiz et despens
                        sur les frontieres d’Ytalie environ 4000 pietons, affin que, si les choses vont plus avant, qu’on ne se treuve
                        du tout a despourveu et aussi pour tenir les Veniciens suspens. Lesquelz au moyen de ce, selon que suis informé, ont surceu à rompre la
                        guerre, et s’il faict de besoing plus grande, je suis ici à quatre journées près d’<abbr title="Innsbruck">Ysbroug</abbr> pour à toute diligence y aller moi-mesmes et postposerai tous aultres affaires quelzconques
                        pour servir Vostred. M<sup>te</sup> en tout ce qui sera en mon pouoir, car, mons<sup>r</sup>, comme maintesfois vous ai escript, ma personne ensemble ce que dieu m’a donné ne
                        seront espargnéz pour vous faire service.</p>
                     <p id="d169e215">Je suis aussi, mons<sup>r</sup>, esté averti par voz ambassadeurs, estans à Venise, comme la seignorie illecq font grosses aprestes et preparatives de guerre tant à
                        fortiffier villes et forteresses comme à cuillir et lever gens, lesquelz m’ont aussi
                        à ceste cause escript que je fisse bonne provision sur mes frontieres à eulx voisins,
                        car ilz ne voient nulle apparence de paix avec eulx, à quoi je pourvoierai le mieulx
                        que pourrai.</p>
                     <p id="d169e223">Mons<sup>r</sup>, je ne faiz doubte que led. <abbr title="Pescara, Fernando Francesco d’Avalos, Marchese di, K’s General in Italien">marquis de Piscaire</abbr> vous  escript et avertit journellement et au long de tous les affaires dud. Ytalie et semblablement vosd. ambassadeurs à Venise, parquoi me depporterai vous en escripre plus avant.</p>
                     <p id="d169e237">Mons<sup>r</sup>, j’entends que ce, pourquoi j’ai escript à V<sup>re</sup> M<sup>te</sup> en faveur de mon tresorier, le conte de <abbr title="Salamanca, Gabriel de, Graf von Ortenburg, Schatzmeister Fs ">Ortemburg</abbr>, n’est encoires depesché, parquoi, mons<sup>r</sup>, de rechief vous supplie tres humblement et austant qu’il m’est possible qu’il vous
                        plaise le depescher suivant le memorial, signé de ma main, que j’ai donné à <abbr title="Montfort, Nicolas de">Nicolas de Montfort</abbr>, gentilhomme de ma maison, car led. tresorier a ce et plus grant chose merité et
                        merite journellement en voz affaires et les miens, vous certiffiant, mons<sup>r</sup>, que ce que ferez en ce cas l’estimerai estre faict comme à moi-mesmes dont vous
                        supplie avoir responce.</p>
                     <p id="d169e261">Je suis, mons<sup>r</sup>, averti tant de <abbr title="Rom">Romme</abbr> comme d’ailleurs que le <abbr title="Lang von Wellenburg, Matthäus, Bischof von Gurk und Cartagena, Erzbischof von Salzburg">cardinal de Salsburg</abbr> est deliberé faire ung coadjuteur en son archeveschié, assavoir <abbr title="Ernst, Herzog von Bayern, Administrator des Bistums Passau">l’evesque de Passaou</abbr>, frere de ducz <abbr title="Wilhelm IV., Herzog von Bayern (München)">Guillaume</abbr> et <abbr title="Ludwig X., Herzog von Bayern (Landshut) ">Loys de Baviere</abbr>, que, comme sçavez, mons<sup>r</sup>, à cause que lad. archeveschié est entre mes pays d’Austrice et de Tirol et les pays desd. de Baviere, tourneroit, si ainsi avenoit, au grant prejudice de moi et de mesd. pays, car iceulx,
                        ayans celle piece en leur domination, seroient beaucop plus fors contre moi et mesd.
                        pays pour me porter dommaige, si aulcune chose vouloient emprendre. Parquoi, mons<sup>r</sup>, pour à ce obvier me semble en debvez escripre les lettres suivant qu’en envoie la
                        copie à <abbr title="Salinas, Martín de, Botschafter Fs bei K ">Salines</abbr>. Lesquelles vous supplie, mons<sup>r</sup>, tres humblement incontinant faire depescher et envoyer pardeça. </p>
                     <p id="d169e307">D’aultrepart, mons<sup>r</sup>, led. cardinal a tant faict à l’aide desd. <abbr title="Bayern, Herzöge von">ducz de Baviere</abbr> et d’aultres qu’il est accepté en la ligue de Zwave. Laquelle chose tournera aussi grant prejudice de moi et de mesd. pays à cause des
                        continuelles differences qu’il y a entre led. <abbr title="Lang von Wellenburg, Matthäus, Bischof von Gurk und Cartagena, Erzbischof von Salzburg">archevesque</abbr>, ses pays et les miens et mes subgectz, ce que ne se doibt nullement parmectre, ains
                        y empescher austant qu’il sera possible. Parquoi, mons<sup>r</sup>, vous supplie aussi tres humblement vouloir semblablement escripre les lettres suivant
                        la copie que j’envoie aussi à cest effect aud. <abbr title="Salinas, Martín de, Botschafter Fs bei K ">Salines </abbr>tant aud. cardinal comme à lad. ligue, ausquelles pourrez adjouster ou diminuer, ainsi
                        que pour le meilleur vous semblera.</p>
                     <p id="d169e328">Mons<sup>r</sup>, il y a passez dix jours que suis arrivé en ceste ville pour y celebrer la diete imperiale, où il n’y a venuz aulcuns princes fors le <abbr title="Kasimir von Brandenburg-Kulmbach, Markgraf">marquis Casimirus de Brandemburgh</abbr> et le duc <abbr title="Heinrich II., der Jüngere, von Braunschweig-Wolfenbüttel, Herzog">Henrick de Branswyck</abbr> et quelques lettres que j’ai escriptes et pourchas qu’ai sceu et sçaiche encoires
                        faire ne voi nulle apparance qu’il y en doige venir aulcun aultre, parquoi est apparant
                        lad. diete se passera ainsi sans qu’il y ait aulcun fruict.</p>
                     <p id="d169e342">J’ai, mons<sup>r</sup>, depesché les ambassadeurs du <abbr title="Wassili III. Iwanowitsch, Großfürst von Moskau">prince de Moscovie</abbr>, ainsi que par aultres mes lettres en latin vous escriptz et comme verrez par la
                        copie de l’instruction et depesche qu’ai fait que vous envoie avec cestes.</p>
                     <p id="d169e350">J’ai eu nouvelles de Hungrie, lesquelles plus amplement entendrez, mons<sup>r</sup>, par la copie d’ung article, extraicte d’une lettre d’ung particulier, escripte à
                        aulcun aultre pardeça, et ne sçaiche aultre meilleur moyen dont le <abbr title="Ludwig II., König von Böhmen und Ungarn">roi de Hungrie</abbr> puist estre aidé de quelque bonne paix entre V<sup>re</sup> M<sup>te</sup> et le <abbr title="Franz I., König von Frankreich">roi de France</abbr>, car alors auries la commodité de lui pouoir aider et assister et le semblable entendra
                        à l’annichilation de la secte Lutherienne que pour lors regne plus que jamais.</p>
                     <p id="d169e375">Aussi, mons<sup>r</sup>, ai eu nouvelles, comme le 3<sup>e</sup> dud. mois de novembre les Turcz sont entrez en mon pays de Carniole, ou ilz ont faitz une rase au grant dommaige de moi et de mes subgectz, lesquelz,
                        comme suis averti, ont par les Venetiens estéz incitéz et poursuitz à ce faire.</p>
                     <p id="d169e392">Mons<sup>r</sup>, quant aux paysans de pardeça, la dieu mercis, tous ceulx qui s’estoient levéz sont
                        en bonne pacification fors la ville de <abbr title="Waldshut im Breisgau">Walsoultz</abbr> qui est tousjours en ung mesme estat, mais j’espere a l’aide de nostre seigneur icelle
                        tost reduire a deue obeissance. Et sur ce etc.</p>
                     <p id="d169e400">D’<abbr title="Augsburg">Augsburg</abbr>, ce 4<sup>e</sup> de decembre a<sup>o</sup> 25.</p>
                     <p id="d169e411">Mons<sup>r</sup>, à ceste heure est arrivé vers moi ung baron, serviteur du <abbr title="Albrecht von Brandenburg, Erzbischof von Mainz, Kardinal, Kurfürst">cardinal de Mayence</abbr>, par lequel il m’a fait dire aucunes choses, concernant ceste diete et aultres, entre
                        lesquelles a esté ce que il vous plaira veoir par la copie ci-enclose dont V<sup>re</sup> M<sup>te</sup> pourra veoir, si vostre venue de pardeça est necessaire.</p>
                  </div>
                  <div class="card-header">
                     <h3>Kommentare</h3>
                     <p id="d169e426">F bezieht sich auf Nr. A159. Man erwartete die Ankunft Cordovas für den 7. Dezember.
                        Sanuto 40, 464.</p>
                     <p id="d169e428">Als Beweis, daß F damals noch weiter rüstete, darf auch der Vertrag vom 2. Dezember
                        angesehen werden, wodurch er sich den spanischen Hauptmann <abbr title="Silva, Diego de, spanischer Hauptmann in F’s Diensten in Norditalien">Didacus de Sylva</abbr> samt 120 spanischen Fußsoldaten für den Dienst an der Grenze <abbr title="Friaul">Friauls</abbr>, <abbr title="Istrien">Istriens</abbr> und im Karstgebiet (regione Charsie) verpflichtete. Wien, St.-A. Reichsreg. Ferd.
                        I., 1, Bl. 39. Vgl. Sanuto 40, 503, 635 f.</p>
                     <p id="d169e439">Heranzuziehen sind die parallel laufenden Berichte von <abbr title="Caracciolo, Marino, Kardinal, Diplomat im Dienste K's, Gouverneur von Mailand ">Caracciolo</abbr> und <abbr title="Sánchez, Alfonso, K's Botschafter in Venedig">Alonso Sanchez</abbr> an K. Gayangos 3, 1, passim. Über die venezianischen Rüstungen besonders S. 480.</p>
                     <p id="d169e447">Vgl. Nr. A151.</p>
                     <p id="d169e449">Die Herzoge von Bayern stellten für ihre Anteilnahme an der Niederwerfung des salzburgischen Bauernaufstandes als Forderungen eine Kriegsentschädigung von 54.000 Gulden und die Ernennung ihres
                        Bruders, Hg Ernsts, zum Koadjutor des Kardinals von Salzburg. Köchl, Die Bauernkriege
                        im Erzstift Salzburg, S. 64; Riezler 4, S. 155.</p>
                     <p id="d169e454">Der Eb von Salzburg wurde laut Abschied des Bundestages zu <abbr title="Nördlingen">Nördlingen</abbr> vom 11. November 1525 in den Schwäbischen Bund aufgenommen und blieb auch darin.
                        Klüpfel, Urkunden zur Gesch. des Schwab. Bundes 2 (Bibl. des Lit. Vereins 31), S.
                        295.</p>
                     <p id="d169e459">Dieser lateinische Brief F’s wurde nicht vorgefunden.</p>
                     <p id="d169e461">Die aufständischen Bauern wurden am 4. November zu <abbr title="Grießen">Grießen</abbr> von <abbr title="Sulz, Graf Rudolf von">Gf Rudolf von Sulz</abbr> und <abbr title="Fuchs, Christoph, von Fuchsberg, von F gesandt an den Rat der Stadt Straßburg, um Geld auszuleihen">Ritter Fuchs zum Fuchsperg</abbr> aufs Haupt geschlagen. Die Stadt Waldshut hielt sich noch, doch bestanden bereits
                        Anzeichen beginnender Widerstandslosigkeit. Am 6. Dezember fiel die Stadt vollständig
                        in die Hände des Landesherrn. J. Loserth, Die Stadt Waldshut und die vorderösterr.
                        Regierung. Arch. f. österr. Gesch. 77, S. 80ff.</p>
                     <p id="d169e472">Die hier erwähnte Beilage ging auf dem Wege verloren oder wurde aus Versehen dem Briefe
                        nicht beigefügt. Villa, S. 306.</p>
                  </div>
               </div>
            </div>
         </div>
         <div class="wrapper fundament-default-footer" id="wrapper-footer-full" style="margin-top: 4em;">
            some footer
            </div>
         <div class="footer-imprint-bar" id="wrapper-footer-secondary" style="text-align:center; padding:0.4rem 0; font-size: 0.9rem;">
            © Copyright KfNGOe | <a href="https://oesterreichische-geschichte.at/#/impressum">Impressum</a></div><script type="text/javascript" src="dist/fundament/vendor/jquery/jquery.min.js"></script><script type="text/javascript" src="dist/fundament/js/fundament.min.js"></script><script type="text/javascript" src="https://cdn.datatables.net/v/bs4/jszip-2.5.0/dt-1.11.0/b-2.0.0/b-html5-2.0.0/cr-1.5.4/r-2.2.9/sp-1.4.0/datatables.min.js"></script><script type="text/javascript" src="js/dt.js"></script></div>
   </body>
</html>